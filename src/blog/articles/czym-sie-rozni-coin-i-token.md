---
title: Czym się różni coin i token?
author: Cleaner
authorLink: brak
date: 2022-08-18
category: DeFi
tags: ['Coin', 'Token', 'DeFi']
summary: Jak odróżnić coin od tokena? Jakie są najważniejsze różnice?
path: 'czym-sie-rozni-coin-i-token'
image: '/blog/previews/czym-sie-rozni-coin-i-token.jpeg'
---

# Czym się różni coin i token?

Osoby zaczynające swoją przygodę ze światem kryptowalut, mogą mylić ze sobą te dwa, podobne do siebie pojęcia. Nomenklatura w języku angielskim tylko utrudnia ich rozróżnienie. Cyfrowe odpowiedniki dolara jak np. USDT, USDC określa się mianem stablecoinów, podczas gdy, nie spełniają one definicji coina i są de facto tokenami. Dlaczego?

Na najpopularniejszej stronie, przedstawiającej aktualne kursy kryptowalut – CoinMarketCap – obecnie znajduje się prawie 20tys kryptowalut! Kryptowaluty, czyli zarówno coiny jak i tokeny, chociaż to tych drugich jest znacznie więcej. Czasami ludzie używają określenia „coin” w odniesieniu do tego, co inni nazywają „tokenami” i vice versa. Nie trzeba być purystom językowym, ale warto zrozumieć z czego wynika różnica w nazewnictwie.

![Coin](blog/assets/czym-sie-rozni-coin-i-token-image-1.png)
*Coin to kryptowaluta, która działa na własnym blockchainie.*

## Coin (moneta)

Pierwszym i nadal najpopularniejszy coinem jest Bitcoin. Nie będziemy w tym artykule zagłębiać się w techniczne szczegóły, ale Bitcoin funkcjonuje na swoim blockchainie. Zaprogramowano go tak, że jego podaż jest ograniczona i niezmienna – 21 milionów monet BTC. Można go wykorzystywać do płatności czy też jako zabezpieczenie przed inflacją, ale to co dla nas ważne to to, że na blockchainie Bitcoina występuje tylko 1 coin – BTC.

Po Bitcoinie pojawiło się wiele nowych coinów, niektóre oparte na własnych blockchainach zaprojektowanych od podstaw, jak Ethereum czy Ripple, a niektóre – zwane forkami – oparte na istniejących już łańcuchach bloków. Na przykład Litecoin (LTC) i Bitcoin Cash (BCH) to forki Bitcoina które w momencie ich powstania miały wspólny blockhain. Nadal są uważane za coiny, ponieważ po punkcie rozwidlenia, ich blockchainy działały już w całkowitej separacji od tego Bitcoina.

Podsumuwjąc coiny - Bitcoin działa i funkcjonuje na łańcuchu bloków Bitcoin.
Ethereum działa i funkcjonuje na blockchainie Ethereum, gdzie dzięki inteligentnym kontraktom, mogą powstawać nowe tokeny.

![Token](blog/assets/czym-sie-rozni-coin-i-token-image-2.png)
*Token to kryptowaluta, która działa na istniejącym blockchainie.*

## Token

Tokeny swój początek zawdzięczają Ethereum, które poza tym że jest coinem, umożliwia także pisanie inteligentnych kontraktów. I tak używając standardu tokena – ERC20 można stworzyć swój własny coin. Na tym standardzie opierają się tytułowe stablecoiny, jeśli używamy ich na blockchainie Ethereum albo blockchainach z nim kompatybilnym (EVM) jak np. Avalanche. Ethereum zawiera także tokeny niewymienialne – NFT oparte na standardzie ERC721.

Tokeny, w przeciwieństwie do coina, nie posiadają własnego blockchain, więc działają na zasadach chainu na którym powstały, czyli np Ethereum, Solana, Polkadot. Zazwyczaj różne blokchciany mają różne standardy dotyczące tworzenia tokenów, wynikające z zasad jakie działają na danym chainie.


Tokeny wymienialne są powszechnie stosowane w DeFi (zdecentralizowane finanse). Mogą służyć kupowaniu i sprzedawaniu, być łączone w parę i dodane do zwiększenia płynności wymiany innej pary, pożyczane, wykorzystywane jako zastaw do pożyczki innego tokenu, czy stakowane.

Tokeny niewymienialne również mają wiele zastosowań poza chwaleniem się na twitterze i spekulacją. Są wykorzystywane jako przedmioty w grach w WEB3, jako bilety na dane wydarzenia lub przepustka na serwer discord. Ostatnio popularne jako przedmioty w aplikacjach typu move2earn, gdzie posiadanie ich umożliwia zarabianie na aktywności fizycznej, gdzie wypłata jest w tokenie wymienialnym jak np. $GST.

## Podsumowując tytułową grafikę

Coin jest natywny dla swojego blockchainu, podczas gdy token znajduje się wewnątrz coina. Na przykład: ETH jest natywnym coinem sieci Ethereum. Przed wysłaniem tokenu ERC20 zostaje pobrana opłata transakcyjna w ETH, której wysokość jest zależna od aktualnego stanu zajętości sieci.

## Przykłady:
* Bitcoin ($BTC) – coin
* Wrapped Bitcoin ($WBTC) – token – ERC20
* Ethereum ($ETH) – coin
* Uniswap ($UNI) – token – ERC20
* Solana ($SOL) – coin
* Raydium ($RAY) – token – SPL
* USDT – stablecoin – jednak token