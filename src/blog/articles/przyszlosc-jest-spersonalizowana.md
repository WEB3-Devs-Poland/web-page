---
title: 'Przyszłość jest spersonalizowana: co oznacza personalizacja usług w Web3?'
author: Filip Wielanier / Founder of Cookie3
authorLink: 'https://twitter.com/fwielanier'
path: 'przyszlosc-jest-spersonalizowana'
date: 2022-09-08
category: 'Web3'
tags: ['Web3', 'Metaverse', 'Development', 'Cryptocurrency', 'Personalization']
image: '/blog/previews/przyszlosc-jest-spersonalizowana.png'
summary: 'Transformacja z Web2 do Web3 wymaga zmian. Nie tylko w kontekście adopcji na rynku, ale także w perspektywie podejścia do użytkowników nowego ekosystemu. Jak personalizować komunikaty w Web3? I czy personalizacja w Web3 może dorównać tej, ktorą widzimy na przykład na Amazon czy Spotify? Odpowiedzią na to pytanie jest analiza behawioralna danych dostępnych on-chain. A projekty takie, jak Cookie3 już wiedzą, jak to robić i... zaczynają to robić!'
---

# Przyszłość jest spersonalizowana: co oznacza personalizacja usług w Web3?

Kluczem do sukcesu największych marek w Web2 była od zawsze personalizacja i zwiększona w ten sposób wartość ich usług online. Według badań przeprowadzonych przez SalesForce, dwóch z trzech użytkowników ma jasne oczekiwanie, że marka będzie znała ich potrzeby. I to właśnie sprawia, że przemyślana i dobrze wdrożona personalizacja jest kluczowa.
Web3 naturalnie powinno podążać tą samą ścieżką. Użytkownicy, przyzwyczajeni do poziomu usług w Web2, będą mieli podobne wymagania względem zdecentralizowanych aplikacji - by te rozumiały ich potrzeby i potrafiły trafnie przewidzieć zamierzone kroki.

## Personalizacja w Web3

W celu skutecznej analizy trendu i określenia możliwych kierunków rozwoju, musimy najpierw ustalić co oznacza personalizacja. Ciekawą definicję proponuje David Weinberger, który przedstawia personalizację jako: “automatyczne dostosowanie aplikacji do potrzeb użytkowników tak, aby mieli poczucie, że gdzieś w środku są fragmenty kodu, które kochają ich za to kim są.” Brzmi intrygująco, prawda? 

Identyfikatorem każdego użytkownika w Web3 jest adres jego portfela. Wszystkie dane dotyczące transakcji i posiadanych tokenów czy NFT są publicznie dostępne - wynika to z natury blockchain’u. Mamy tu ciekawy przypadek zachowania prywatności połączonego z możliwościa zbudowania profilu behawioralnego na podstawie publicznych danych pochodzących z blockchain’u. Takie rozwiązania nie są możliwe w Web2. 

Gdy podłączysz swój portfel do zdecentralizowanej aplikacji, jej twórcy mają dostęp do szerokiej informacji o tokenach i NFT które posiadasz aktualnie, a także całej historii transakcji. Na tej podstawie można zbudować profil, które z kolei będzie fundamentem do zmian w aplikacji. Jeśli te zmiany będą następowały szybko i trafnie przewidywały Twoje zainteresowania, uzyskamy możliwość personalizacji i trafiania w potrzeby użytkownika na bardzo wysokim poziomie.

## Personalizacja z Cookie3

Cookie3 jest zorientowanym na prywatność “Google Analytics” dla Web3. Tłumaczymy dane on-chain na profile behawioralne użytkowników zdecentralizowanych aplikacji. Agregujemy, procesujemy i interpretujemy istniejące NFT, smart kontrakty i tokeny, żeby lepiej zrozumieć i przewidywać wzorce zachowań osób w świecie Web3.

Nasza predykcja jest nastepująca - dobrze przeprowadzona personalizacja jest niezbędna do szerokiej adopcji zdecentralizowanych aplikacji. Pomyślcie o największych markach online ze świata Web2 - Amazon czy Spotify. Poziom personalizacji ich usług jest bardzo wysoki, dotąd nie spotykany w Web3. Naszym celem jest odwzorowanie najlepszych wzorców personalizacji w zdecentralizowanym świecie, z zachowaniem prywatności użytkowników.

Duża część adopcji zdecentralizowanych aplikacji będzie związana z szeroką adopcją NFT. Jeśli będą one się rozwijać w kierunku nośnika tożsamości ich posiadacza, otworzy to kolejne ścieżki analityki i personalizacji usług. Będąc pierwszą platformą analityczną, zorientowaną na profile behawioralne użytkowników, Cookie3 będzie dostarczać unikalną wartość na rynku i umożliwiać stopień personalizacji dotąd nieznany w świecie Web3.

### Linki

[Website](http://cookie3.co/) | [Twitter](https://twitter.com/cookie3_co?source=about_page) | [TG — Announcements](https://t.me/cookie3_co?source=about_page) | [TG — Community](https://t.me/cookie3_co?source=about_page) | [LinkedIn](https://www.linkedin.com/company/cookie3/?source=about_page)
